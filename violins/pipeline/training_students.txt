uit regne par toz siecles.Amens.Ci
coumence la uie mon signeur· seint phe
lippe lapostre.
I com la deui
ne page ties
moigne.vint
anz apries
lascention
nostre signor
ce est qe il
monta es
ciels uoiāt
toz les apostͤs:
Messires sains phelippes qi el non nrē
signor preecoit atoz ceals qi ne le creoiēt
la ou il uenoit:sen uint en une tre qi
sẏche est apelee · la ꝯmenca il apreecier
la sainte euuangile as genz qi i estoiēt
de male creance ·la le pristrent cil del paiᷤ
 si l en menerent en .i. temple a force
 deuant l ẏmage de lor diu si uoloient q̉l
sacrefiast  l aorast. Si ꝯ il estoient tuit
assamble entour cele ẏmage q grans
estoit  formee· vns serpenz grans  his
deus.sailli desouz cele ẏmage si feri le
fils leuesqe de lor loẏ qi le feu tenoit·dōt 


len deuoit faire le sacrefice. Et si locist
deuant lẏmage. Et apries ce feri .ĳ. hauz
homes qi faisoient lor serianz tenir saīt
phelippe: si qil chairent mort deuant tot
le pueple: tuit cil qi estoient el temple
 l alaine sentoient de cel serpent· p̉ssent
a estre si malade ⁊ plein de si granz enfer
metez: qe a bien pou q il ne moroient· lorᷤ
ꝯmenca dire sains phelippes: uoz tuit qi
estes caienz assamble: escoutez ma ꝑole
 si creez mon conseil. Et si sacies seurem̃t
qe uoz recouerrez toute ur̄e sante. cil
meismes qi mort sont resusciteront:
Et si uoz di plus qe li serpenz qi si uoz tor
mente n osera ici demorer.ainz ensera
chaciez ꝑle non nostre signor iesu crist
en qui ie croi. lors respondirent tuit a
une uoiz. Biaus sire enseigne noz sans
atargement qe noz ferons. Adonqes lor
dist .s’. phelippes ·Ietez forz  ostez de cel
lui la: cele fause ẏmage qe u᷒ aores  si
la combrisiez tote  despeciez. et en cel
lui la ou elle est metez le signe de la cz
nostre signor iesucrist · si l aorez. Einsi
porrez uoz auoir  recourer uoz santes.
Cil qi sentoient les granz doleurs des 
gries maladies ꝯmencierent acrier.· 
adire. Biaus sire done noz tant de uertu
 de sante qe noz le puissons faire.  noz
te disons qe noz gieterons ius cest diu
qi mars est apelez · sicrerons ce qe tu
nos diras :Lors ꝯmanda li seinz apostͤs
qe pais fust faite· la noise abaissie.
lors siparla en ceste maniere. serpenz
ie te ꝯiur ⁊ꝯmanc el non nostre signor
iesucrist· qe tu te deꝑties de cest lui ·si
tenu a demorer es deserz lius la ou nus
hom nabite ne creature nule qi uie ait
humaine ·si ne nuis en ta uoie a nu
le Rien.
Qvant li serpenz oi parler le .s’.
apostre: il se deꝑti dedeuant luj
molt isnielement·. si ne seut
nus hom q il deuint ne puis s aꝑuit
a home ne a feme. Et li seinz apostres


resuscita el non nostre signor iesu cst


le fil l euesqe. Et les .ĳ.hauz homes q
morz gisoient en mile temple· totes
les genz qi malade estoient ꝑ l enueni
mement del serpent gari il en meisme
l eure de lor enfermetez. Et por ce toz li
pueples qi la estoient siuoient saint phe
lippe lapostre· ⁊ si le uoloient aorer·por
ce qil cuidoient qil fust.dex mesil lor en
signa tout .i. an qe il fu auec als qil de
uoient croire. ⁊ꝯment nostre sires iesu
criz secorut le monde ꝑsauenue qi ꝑdus
estoit. ꝯment il fu nez de la uirgene.
ꝯment il sosfri mort.  ꝯment il fu en
seueli ⁊mis el sepulcre .⁊ꝯment il sur
rexi au tierc or. Etꝯment apres sa resur
rection il ensegna a ses apostres ce q il lor
uoloient ensignier deuant sa seinte pas
sion. ⁊ ꝯment il monta esciols deuant
toz ses apostres si qe il leuirent ·⁊ꝯment
il lor enuoia le saint esperit q il lor auoit
promis qi descendi en guise de feu sor als.
Et ꝯment il lor ensegna la ꝑole de touz
langages·  si lor dist sainz phelippes
q̉ de cele ꝯpaignie estoit il la enuoiez
por faire sauoir q il aoroient malues dex
⁊ tenoient fause creance. Qant seinz
phelippes lor ot amoneste ⁊ dit iteus
choses de nostre signor li pueples dela
ꝯtree se ꝯuerti en bone creance·⁊ fi en
iot molt de millierz baptisiez. ⁊ li seinz
apostres i fist eglisses faire par plusieurs
lius. Et si i mist euess en la ꝯtree ·⁊fist
ordener prestres ⁊ diacres ⁊ clercs si ꝯ droi
ture est en la loẏ crestiene.
Qvant il ot einsi ꝯutie la terre de
sicche: si sen reuint en asẏe en une
cite qe l en apeloit .Jeropoli.
la auoit molt derẏtes qi disoient qe
dex nestoit mie nez de la uirge marie
⁊de celecite leschaca toz libeneoiz apostͤs
⁊ꝯuerti a uraie loẏ. Et ꝑ tote la contree
⁊ꝑ totes les citez fist il eglisses feire ⁊e
uess imist  toz ordenes de sainte egli
se. Et si auoit .ĳ. filles molt beles ⁊ mlt
seintes ꝑ cui nostre sires gaaigna molt
de beles uirges qi totes lor uies se tindrēt


a la loẏ del creator. Li sainz apostres mãda
deuant luj toz les euesqes ⁊ les prestres ⁊ les
clers de la contree .uĳ. iorz deuant sa mort
⁊ si lor dist ·Nostre sire dex iesu criz m a otroie
encore .ĳ. iors de ceste uie. Mi biau frere
souiegne u᷒ de la loẏ ⁊ de la crestiente nostre
signor ·⁊ si la tenez fermement· car bien
saciez qil aemplira tot ce qil adit ⁊promis·
 si coronera seinte ẏglisse. Toz les .uĳ. iorᷤ
les preeca ⁊amonesta debien feire ·au 
setime ior si com il lauoit dit ⁊bien le
sauoit: sen ala a nostre signor ihesucrist.
si auoit uescu conūse adonc en ceste mor
tel uie .iiĳ. ⁊siet anz. En cele cite meisme
fu ses cors enfoiz ⁊apries ce ne sai qans anz
.ĳ. seintes uirges qi ses filles estoient·fu
rent enfoiez en cele eglisse meismes ou li
cors seint phelippe gissoit·lune a sa destre
⁊lautre a senestre ·⁊ tant deseruirent en
lor uies ꝑlor bones oeures qe meint biau
miracle fait nostre sires en terre por elles
lor ames sont en ꝑdurable gloire ēsam
ble o le seint apostre. Et la noz doinst ꝑuenir
cil qi uit ⁊regne sanz fin.Amen.
De seint iaque le petit.
Ne uoz dort mie
anoier se ie v9
conte ici ap̃es 
la vie ⁊ la pas
sion de mõ sig
neur .st. iaque
le petit q̃ fu ius
tes apelez en
sor non, ⁊fu a
postres nostre
signor iesucrist ⁊ si estoit seinz. tres ce q il
fu el ventre sa mere.ne onq̃s ne but de vĩ
ne de boiure qi peust enyurer. ne onqes
ne menga de char ne de nule beste.ne
onq̃s ne fu baigniez ne lauez ne tondus.
A lui seul por ce qil estoit preudom ⁊ iustes
loisoit il entrer ⁊ aprocier el sacraire, ce
est el liu ou li cors nostre signor gisoit.ne
onqes cis iaqes ne vesti de dras de laine aĩz 
avoit uesteure d un blanc sydoine. Il estoit 
tos tens en orissons el temple nre signor.


Que dameldex feist pdon de lor pechiez.⁊ de
lor mesfez au pueple. ⁊tant estoit il en orisõs
sor ses genouz q il les auoit trestoz geles et
rois ala maniere qe li chamel ont. ⁊ por ce
estoit il apelez iustes ⁊ garnissemenz de pue
ple ⁊ de droiture. Li herite qi estoient en la
cite li demandoient qel chose estoit li huis
 qoi l en pooit uenir a nostre signor. Et
il lor respondoit qe ce estoit li sauveres de
tote creature. ⁊li pluisor creoient lui q̃
iesu criz estoit fils diu.⁊tiels iauoit qui
onq̃es ni uoloient croire. neqe il fust re
suscitez. neqeil rendist a chascun solonc ses 
oevres. ⁊cil qi i crurent ce fu mon sign
seint iaqe lapostre.Et q̃ant il en ot molt
convertiz ⁊ de hauz ⁊ de bas : li evesqe ⁊ li
phariseu de la loy s asamblerent ⁊ si distrẽt
petit s en faut mes petit qe tuit cil de ceste
ꝯtree ne croient en iesu crist. Qant il orẽt
ce dit : il s en uindrent a saint iaqe ⁊ si li
distrent : Biaus sire seinz hom ⁊ iustes noz
te prions qe tu au ior de ceste seinte pasq̃
parole a cels si ci s asambleront de iesu : ⁊ si
lor amoneste qe il tiegnent la loy, car cil
de ceste cite ni seront mie tant seulem̃t
mes cil i assambleront des lontaines tres
⁊ noz somes tuit a toi ⁊ toi volons croire
⁊ si saces qe nos te porterons tiesmoing de
ce que tu diras autant com li pueples car n9
sauons bien qe tu ies droiturers ⁊ iustes.
⁊ por ce te prions noz qe tu ꝑoles au pueple
de iesu. qe il ne puisse soloier ne faire ꝯtre
loy. ⁊ noz tuit obeirons a ton ꝯmandement.
⁊ li uolons qe tu montes en un haut liu de
seure la haute huiserie del temple, si q̃ tuit
cil qi i seront te uoient ⁊ oient tes ꝑoles. car
ausint ꝯ noz t auons dit totes les manieres
des genz sassambleront a ceste haute feste
non mie li iuif tant solem̃t mais li sarrazĩ
aveuques. 
Quant ce orent dit ⁊ la feste fu ue
nue : li mistrent mon signeur
saint iaqe sor le haut huis del
temple.⁊puis si li ꝯmencerent a dire a
hautes voiz ⁊a crier : O tu tres sainz hom a
cui n9 devons tuit obeir: anonce nous ⁊di


quels chose est de la loy.Pour ce q̃ cis pueples
est toz en errance apries iesu qi est crucefiies.
Qant seins iaqes ot ochoison de ꝑler.si ꝯmẽ
ca a crier atout le pueple a hautes uoiz car
molt auoit de gent entor lui:O u9 home de 
la lignie israel:ie sui a ci montez en haut
por ce que ie die ⁊tesmoigne. la ủite de iesu
de nazareth qe li iuif crucefierent ⁊qe
il disoient qil estoit enchanteres. ⁊nõmie
filz diu ueraiement qi est urais dex ancois 
qe ciel ⁊ terre fust.⁊ qi en noz tens fu nez de
la seinte uirge qi estoit de la lignie david
desoz la poeste herode qi souffri mort en la ciz
desouz pilate qi preuoz estoit. Cil resuscita
de mort a uie au tierz ior. ⁊ si dona poeste
a noz qi si deciple estions dauugles enlu
miner de dables chacier fors des cors des ho
mes⁊ garir malades de leur enfermetez
⁊ de morz resuscitez a uie. Et qant il fu re
suscitez de mort a uie:il nos ensigna tout
ce qe il nos auoit deuant la passion demo
stree. ⁊il nos mostra les plaies des clous qe
il auoit soffert en la croiz. ⁊il nos dist qil
monteroit es ciols a son pere.⁊qe nous qi
si deciple estions enserions corrocie ⁊ dolẽt
mes il nos desfendi qen9lessions la trstrece
⁊ si nos dist q̃ nous ne deuions mie trstrece
demener mes ioie car il aloit ason pere
es cieus.⁊dela nous enuoieroit il le seint
esꝑit qi n9 enseigneroit ⁊ raempliroit
de tote essience.et apres.xl.iors qil fu re
suscitez il monta es cieus si qe tuit le uei
mes.Et si ꝯ n9 noz esmruellions: ⁊esba
hissions qeil sen aloit einsi:dui angele
s aurent a nos qi noz distrent.Jesus qui
deci s en uait es cieus ⁊ est deꝑtis deuouz:
einsi reuendra il  ꝯv9 len ueez aler.ap̃s ce
non mie lonc tenz siꝯn9 estions ensamble
⁊nos enseignions les pueples qe dex estoit
nez uraiement enterre ⁊uenuz dedeu
son chier pere: si descendi maintenant li
seinz esꝑiz sor nos, aussi ꝯme lumiere
⁊ si noz esprist desa grace, qe nos seumes
les langages detotes genz, ⁊ si ꝯmencames
a loer nostre signor en totes les oles des
genz qi la estoient assemble.


ce qe li seinz Apostres parloit
einsi au pueple.⁊il looient molt
uolentiers:il ꝯmencierent a glore
fier nostre signor ⁊a dire.loenge soit atoi
nostre sire dex qi ies dela lignie david.lors
ꝯmencierent a dire li pharisien ⁊liiuif
entraus. cis maus hom n9 tolora toute nrẽ
loy parle tiesmoing qe il porte deiesu, mes
montons la ou il est.⁊si le boutons aval
si qe li autre en aient paour.⁊ si ne croiẽt
mie ce qeil lor a dit.Qant il orent cedit.
Si ꝯmencierent acrier a hautes uoiz.
Jaqes qi iustes est apielez ames dit. ⁊
lors ꝯmencierent il a forsener. Et donc
acomplirent il l escripcrure qi dist enz
el liure desapience Ostons le iuste den
tre noz:car il ne nos est mie profitables
ne couignables. Lors vindrent alui li
phariseu ⁊silidistrent:Nous te proia
mes qe tu tolisses au pueple lerror qe
il auoient de iesu⁊ tu lor as aemplie.
Et seinz iaqes lor respondi ie lor ai la ve
rite mostree ⁊lerreur tolue. Qant ce fu
dit si le pristrent ⁊ si le bouterent de haut
jus contre val.⁊qant il vint a terre:il 
fu forz haitiez ⁊en son estant. ⁊si n ot poĩt
de mal. Et il phariseu ꝯmencierent a
crier ⁊a dire.lapidons iaqe qi nostre loy
destruit.⁊ lors lacuellirent ⁊ ꝯmencie
rent ageter pierres. ⁊si ꝯme il le lapidoi
ent einsi:il se torna sor ses genous ⁊ iut
a orillons ⁊ꝯmenca adire.biaus sire dex
peres:ie te proi qe tu leur pardoinses.
car il ne seuent qe il font. Si ꝯme il pri
oit ce ⁊il le destraignoient a la mort:uns
des prestres qi estoit filz rethab prist a 
crier ⁊ a dire. Biau signors estes coi.voz
ne savez qe u9 faites. Cist sainz hom q̃
voz lapides proie por uoz. Uns des pha
riseus qi le saint home aidoit a lapider
fu molt corrociez de ce qe cil dist:si prist
une perche dun folon qil troua en mi sa 
uoie.si en feri le saint apostre enz el chief
si qe il l esceruela tout.
Quant ce uit li pueples q̃ la estoit
assamblez.si uoudrent prendre


ceaus qi ce avoient fait. Mes cil s enfoirẽt
si q il ne porrent estre pris. Lors uint toz li
pueples au cors del seint apostre.si lense
uelirent ⁊ enfoirent a grant honeur ios
te le temple. ⁊ si crurent tiut en nostre
signor iesucrist, ⁊ en cel lui ou il fu enfois
est aores ⁊ seruiz hautement.tres cel tenz
qe il recut passion ⁊ martyre. ⁊ est encore
tresqa hui cest lor.⁊ est lame delui en la 
ꝯpaignie nostre signor iesucrist ⁊oses
angeles.⁊la nos puist ꝑmener li sires
en qui non li beneoiz apostres saint iaq̃s
recut mort ⁊passion qi uit ⁊regne en 
ꝑdurable gloire par tos les siecles des
siecles amen.De seint barthlemiu lapostre




siecles.Amen.Ici ꝯmence la uie   la passiō
seint longis qi feri iesucrist de la lance.
olt deuroit 
uolentiers cas
cun qi crestiēs 
est oir   enten
dre de uerai 
cuer   ꝑ bone 
pensee retenir 
les passions  
les uies des 
sains apostres
  des martyrs qi lor cors liurerent a gnͣz
tormenz. por essaucier la loẏ nostre signor. 
ce qe len uoit ore apoi de genz faire. car neiˢ
li oirs ꝑler de nostre signor   de ses sainz
lor grieue tant   anuie qe il cuident qe
ce soit gries martyrres a lor oes  cil a cui 
la parole anuie. molt li anuieroit.  sous
ferroit aenuiz si dolereuse paine por lui
ꝯ li saint apostre  li saint martyr en 
sosfrirent. Et por ce ne doit len mie les
sier le bien a faire. mes qi uiolt oir si oie. 
 qi molt entendre si entende. 
Al tens qe nostre sires fu mis en 
croiz: estoit uns cheualiers qui 
longins estoit apelez. qi par le 
ꝯmandement pila te feri nostre signor
iesu crist el coste d une lance si ꝯ uous 
lauez oi dire pluiseurs foiz  retraire. 
Qant cil longis ot einsi nostre seignor
naure.  il uit les signes  les miracles 
qi auenoient. por ce qe dameldex estoit 
penez  trauelliez en la croiz.  il uit le 
soleil qi en estoit oscurciz. Et la terre qi 
en estoit meue   crollee. si crut en nostre
signor  bati sa coupe.  dist a hautes uoiz 
Certes cist est li fuiz deu. Aprrés ce il laissa 
toute cheualerie. si ꝯmenca a aprendre 
les ꝯmandemenz nostre signor aretenir 
de la diuinite iesucrist.   tant fu apris 
 enseignies de la deuine uoie qe il sosfri  


touz adieu. Il faisoit aumosnes  si te
noit son cors en chaeste.  si gardoit si sa 
ꝯsience purement qe la ou il estoit en 
terre. menoit il celestiel uie.  ꝑ abstinēnce 
estoit il si atemprez qil estoit si aornez en
uers nostre signor qe il auoit ueraie re
uerance adeu. Il auoit uiaire plain et
biaute atempree.  aornee ueue en tout 
bien.  paisiule sens.   humele sapience. 
Cil longins qi si estoit amesurez en toz 
biens mena seinte uie  religieuse en
cesaire.  par .XXVIII. anz conuerti molt 
de genz   retorna de maluese creance. 
si les enlumina de la uoie de uerite  des
fendi les sacrefices des ẏdoles  si sema ꝑ
meins lius lesꝯmandemenz de deu par 
sa parole. Qant ce uit octauies  oi dire: 
qi sires estoit de  ꝑ ceuz de rome de la ꝯtree:
si ꝯmanda con li amenast  moustrast. 
Qant il fu uenuz deuant lui. si li dist 
octauies ꝯment as tu non:Lors li respō
di sains longis Je sui crestiens. si sa
ches bien qe  ꝑ le premerain don de grace
len reiehir nostre signor iesucrist.
Dont li dist octauies.Cil qi deuant toi 
furent. ne furent mie saint  ꝑ cest nō.
mes di moi ꝯment tu ies apelez. Li amis
dui li respondi. Je sui dysautie. Il li deman
da ies tu frans hom ou serz: sains lon
gis li respondi. Je estoie deuant serz au 
pechie : mes li piuz sires iesu criz men 
a deliure ꝑla mort qil soffri en la seinte 
croiz  ꝑ la douce grace de son coste qe 
ie li aouri. Premieret m en deliura 
ꝑ iaue   puis  ꝑ son sanc. serai en sa  ꝑ
durable gloire seie puis ꝑ seuerer  estᵉ
en confession   en bones oeures.Li preuoz
li dist Et por qele ochoison uenis tu cha.
Li hom dieu li respondi. Je fui cheualiers 
au siecle   or sui cheualiers nostre signor
iesu crist. Li preuoz li dist et qi te gieta  
osta de la cheualerie: Il li respondi ie pᷣai
mes freres qil preissent ma sustance  
ma garison.  ie gariroie mame. Il le mo
troierent  si me donerent por ceste cho
se .C.X. cascun an. qe ie despendoie  donoie


as poures nostre seignor iesu crist.  Et or pri 
ie nostre signor q il most de la cheualerie de 
cest siecle.   si me doinst l esꝑitel cheualerie. 
Lors li dist li preuoz. Or uien ca  si sacrefie 
a noz dex. si com hauz hom doit faire  bien 
nez dela terre.  si meniue de lor sacrefice
por ce qe tu aies paisible uie.   qe ie ne te 
face trop soffrir de peines. sains longis li 
respondi. Nus ne puet bien seruir a .II. sig
nors.  li miens dex est molt ꝯtraires au 
tien. Car li miens dex maine les homes a 
uie ꝑdurable.  si est dex  meneres de cha
este.  de pitie  d umilite.  datemprance 
 de toutes boenes meurs  li tien diu sont 
molt ꝯtraire a lui. car il aiment tote ma
lice. auarice. felonie.   orgueil.laurai ie 
donqes les oeures nostre signor a faire  
a seruir la : por les ẏdoles aorer qi uaines 
fauses sont.   por la leur les oeures a deu 
a faire.Li preuoz li dist. Donc sont ꝯtraire 
nostre deu   tes dex est uistes toz seul.Li 
seinz hom respondi uostre deu sont encom
brier de tout bien   damage de pitie.damp
nement confondement de uirginite. 
deliz de geule de uentre   desir dauarice 
trestornemenz d umilite.duiseur me
neur dorgueil. pollutions conchiemēz 
de pure pensee dame.pompeusement 
de laides  ꝑoles.tele est la doctrine li en
seignemenz des deables qe uoz aores es ẏdo
les.se tu ꝯmandes ie te dirai les heures
de mon deu lez ꝯmandemēz de crestiente.
taues li respondi Tu as molt ꝑle
 si n as nule chose dite qi soit es
table.uien auant si sacrefie 
a noz dex.si meniue de lor sacrefices. 
tes dex le te ꝑdonra. por ce q̃ tu le feras par 
besoing.Je uoi bien qe tu ne pues mie la 
paine sosfrir deuant l abstinence.sains
longis li respondi Preuoz. Se tu uoloies de 
moi oir la uerite. tu seroies ancois crestiēs 
 si le te  ꝑdonroit tes rois. por ce qe tu cou
noisteroies ꝑuerite qe il seroit rois toz
poissans   pardurables. Adonc fu li p̃uoz
molt airiez  si li dist. Aportez moi cha mes
tenailles  si li traies trestoz les dens.si li


trenchies la langue Por ce q il a blasme lem
ꝑeor.ne uiolt noz dex aorer. Lors uindrēt 
li seriant si li sachierent toz les dens. li 
trenchierent la langue ꝑle ꝯmandement 
del preuost. Li seinz homs osfri tout  ꝑla
grant foi qil auoit en nostre signor. si 
dist au preuost. se tu croiz qe li diu qetu 
aores soient urai dieu: lai moi aler ie les de
froisserai toz ia ne s aideront. Li p̃uoz li 
dist chetif tu as si grans tormenz sosferz  
soustenuz : porqoi ne te secort  aide iesu
criz li tuens dex. sains longis li respondi 
O tu fors del sen. dont ne uois tu ꝯ grand 
tormenz tu mas fait sosfrir  si ne me 
puez ueintre. Lai moi brisier   depecier 
tes dex.  sil me pueent mal faire ne gre
uer : ie croirai q il sont uerais dex.seil 
ne me pueent faire mal. Tu croiz qe li 
miens dex est uerais sires  uerais dex.Lors
li dist li preuoz or ua auant  si fai a ta uo
lente si en aies poeste.
ors prist seinz longis une coignie
si. uint el temple. si combrisa tou
tes les ẏdoles  les auteus totes 
les ẏmages de pierre trestoz les uaisseaus
en qoi on faisoit les sacrefices.tantost 
li deable qi es ẏmages manoient  habi
toient:sen foirent.Li uns entra au pre
uost elcors.li autre entrerent en touz
cels qi la estoient qi le seruice del tēple 
faisoient. si disoient li deable dedenz als
porqoi est uenuz seinz longis deuant eu
re deuant tenz por noz geter fors de noz 
mesons   de noz habitacles .dont se lessoi
ent cheoir as prez del saint home  si li 
disoient.Noz sauons bien qe tu ies serz 
au grant deu.Et seins longis lor dist.por
qele ochoison habitez uoz dedenz les ẏdo
les dedenz les ẏmages: li deable li respon
dirent. Noz trouons ẏmages de pierre es
lius  escrites ou li nons deiesu nest mie 
apelez ne li signes delacroiz qe uꝰ aores 
ni est pas cil qi iuienent. il sacrefient 
aorent en noz nons. Einsi arrestons noz 
la ou li nons deiesu nest mie apelez.si 
est nostre habitations.nostre demorance.


Et porcete prions noz biaus sire qͥ ies 
hom de dieu. qe tu ne noz trebuches ne 
enuoies en abẏsme.Qant il ōt ce dit 
seinz longis ꝑla au pueple qi la estoit as
samblez silordist.Qe uꝰ ensamble uoleˢ
uꝰ qe cist soient uostre dieu uolez les uꝰ
aorer. ou uolez uoz qe ie les enchace par 
le non nostre signor iesucrist. uoz poez ue
oir uostre preuost qi par la ūtu de deu 
escume gist toz estenduz deuant mes
piez: Lors ꝯmenca toz li pueples acrier 
a une uoiz.Li dex des crestiens est grans
dex.Noz te prions biaus douz sire q̃ tu 
ne laisses plus les deables arrester en 
ceste cite porle pueple decoiure.Qant 
sainz longis oi ce :si resgarda uers le
ciel.si dist Biaus sire dex iesucriz:re
garde moi  ꝑta grant pitie.Je croi biē
qe tu moz toz tens   qe tu me dones 
ancois qe ie te demant. Et or te pri ie ꝑ
ta grant misericorde. qe tu ꝯmandes 
les deables issir fors de cez homes qe tu 
formas feis. por ce qe tes nons ta po
estez en soit essaucie   loee del pueple 
qi ci est assamble.
Quant li seinz hom ot einsi dit 
dit   proie a nostre seignor : 
li deable qi enceaus estoient 
sescrierent   plainstrent a hautes uoiz 
 si lessierent les cors de ceuz ou il estoiēt 
entre. si sen  ꝑtirent.  cil furent gari
sane del grant torment qe li deable 
lor auoient fait sosfrir. lors ot gnͣͣt
ioie  ꝑtoute la cite li pueples qi laestoit
assamblez se ꝯuerti crut en nostre sig
nor.Apres ce non mie lonc tanz octa
uies li tres feels preuoz qe li seinz hom
auoit deliure del deable. si com uoz a
uez oi entendu. le fist reprendre ame
ner deuant lui  si li dist. Dont ne ses tu
qetoutes les genz dela cite se deꝑtent  
destornent ꝑ les enchanteresses ars des
crestiens qil ne sacrefient ne aorent a 
noz dex ne anoz ẏdoles si ꝯil soloient:Et 
se li rois le sauoit  ꝑ nule maniere:il
noz feroit morir agrant doleur.la


cẏtes seroit destruite.Lors respondi au
preuost asfrodisies.uns mestres delor loẏ
qe seinz longis auoit deliure del deable qi 
durement lauoit trauellie  greue. Vius
tu recomencier a trauellier celui qi noz 
a sante donee. de la dolereuse paine ostes u
noz estions cheus.par cui dex asauuee 
toute la cite. Li preuoz li respondi si li dist 
Qanq il nꝰ a fait ne fu se fantosme non. 
par fantosme noz a il gabez escharniz.
Lors dist asfrodisies au preuost.Li dex des
crestiens est hauz dex de sor tote creature 
 en lui n a boisdie ne fantosme.  si te di 
bien qe tu ne faces nule greuance a cest 
seint home qi ses serz est : qe pis ne tavieg
ne q auenu te soit.
Quant octauies li p̃voz oi ce:si 
fu tant dolenz q il ne sot qe deue
nir. par si grant ire ꝑ se gnͣt
forsenerie fist asfrodisie trenchier la lan
gue. dont il auoit nostre signor loe deuāt 
lui. Qant seinz longis le uit si en fu 
mout dolenz en son corage. si resgarda 
uers le ciel.  si sen plainst a nr̃e signor
tantost auugla li preuoz. li corurent 
li oel tout fors de la teste ꝑ la grant ūtu
de nostre signor. Qant asfrodisies uit 
q il estoit einsi auuglez. si ꝯmenca a hau
tes uoiz a crier Biaus sire dex tu ies iu
stes  droituriers en tes iugemenz. Lors
dist li preuoz a asfrodisie biaus frere prie 
longin mon chier signor qe il prit por
moi car ie ai trop mal esploitie enuers
lui qi serz est de deu. Asfrodisie li respō
di. Donc ne te disoie ie bien qe tu ne feis
ses mal au serf deu qe mals ne t en aue
nist. Or pues tu bien ueoir la grant 
poissance de lui.   la grant signorie.car 
il me fait ꝑler qi pechieres sui si ai la 
langue trenchie.Li preuoz li dist :ha bia9 
dols amis ie n ai mie tant seulenent 
les iols  ꝑdus. car mes cuers  mes entͣl
les sont ensi grant doleur qa poi qe
ie ne muir. sains longiz respondi au 
preuost. se tu uius auoir misericorde 
que ie proie nostre seignor qil te ga


risse apres ma mort. Donc me fai tost sou
frir lamort le martyre por lamor de no
stre seignor iesucrist. ie ai tele fiance en 
nostre signor iesu crist qe il te garira se ie li 
depri.Lors ꝯmanda octauies li preuoz con 
li trenchast le chief.  qant li seinz hom ot 
faite sorison a nostre seignor. tele ꝯ a lui plot: 
Il reciut martyre   rendi l ame qe li seint 
angele emporterent en  ꝑadis mainte
nant se lessa li p̃uoz chaoir toz estenduz
deuant le cors del seint martyr. si ꝯmenca 
molt tendrement a plorer  a dire.Je ai 
pechie biaus sire.Je ai pechie si reꝯnois re
gehis ma felonie. Et tantost recoura il 
lumiere  uit aussi cler ꝯme deuant. 
fu plus sainz de toz ses membres q il na
uoit onqes este. Puis prist le cors del saĩt
martyr isnielement. si l envolepa mist 
en biaus dras molt blans. si lenseueli en 
la cite. fist toz li pueples si grant feste 
com len doit faire d un seint martyr. 
li p̃uoz crut fermement en nostre signᷣ.
ala toz les iors de sa uie preechier anonc̄
le non de iesu crist.ce auint en cesaire q̃
ie uoz ai conte dit. es disiemes kalendes
de decembre.Adonc fu lame del saint mar
tyr en paradiz.portee auec la ꝯpaignie
des angeles.ou dex noz doinst ꝑuenir qͥ
uit regne el siecle detoz siecles.Amen. 


siecles des siecles.AmeN.Ci comence
la uie  la passion seinte luce la uirge
Et la martyre nostre signor iesucrist.
Av iour
qe la renomee
 la parole
croissoit.
enforcoit
molt dure
ment par
pluiseurs
contrees
des hauz mi
racles qe damedex demostroit.faisoit en
la cite de cathenense.por madame seinte
agathe la glorieuse uirge.la martyre:
auint qe seinte luce iala por orer  por feste
faire aueuqes samere qi auoit non entice.
qi charchie estoit de si grant enfermete.qe
nul mires nela pooit garir nedeliurer.
 lenfermetez estoit de tele maniere qele
ne fait a conter ne adire.Einsi uindrent
en la cite de cathenense lamere  la fille a
ueuc grant pueple de la cite de syracuse.
dont eles estoient nees de molt haute lig
nie. qi aussi uenoient uisiter. la seinte uir
ge por cui damedex faisoit  encor fet meĩt
biau miracle.Si com elles estoient en le
glisse.la processions estoit siute. si come 
costume est a la loy crestiene: l en comenca 
la messe.chanta tant qe l euuangile fu
leue. Lors dist sainte luce a sa mere: Bele
mere se uos creez ce qe uos oez.  ce qe len
dist en seinte eglisse: dont creez qe seĩte
agathe soffri martyre. por le non nostre
signor. por ce qele fust pardurablement
ensamble o lui en sa gloire. se uos ce creez:
alez a la sepouture si la touchiez de uos meĩs
 de uostre cors. maintenant seres garie 
 deliuree de uostre grant enfermete.
Qvant la messe fut chantee. li ser
uices finez.  li pueples fu tous
ales  departiz del moustier: la
mere  la fille se couchierent en orissons
devant la sepouture de la seinte uirge: si
comencierent a proier molt doucement


en plorant.Que ele lor aidast secourust:
Si com eles estoient einsi.eles auoient
proie plore mout longuement: seinte
luce la bone uirge somella un petitet.
si com ele estoit einsi agreuee de dormir:
ele uit seinte agathe molt richement a
ornee de gemmes. de pierres precieuses
si estoit en mi grant compaignie dan
geles si disoit.luce bele suer qi ies uirge
amee de nostre signor:por qoi me reqiers
tu ce qe tu puez isnielement doner:Sa
ces bien qe ꝑta bone creance. par ta bone
foi est ta mere sanee.aussi com la citez
de cathenense est par moi essaucie a nr
signor: aussi sera la citez de syracuse ꝑtoi
honoree essaucie. car tu as ꝑ ta uirgini
te aparellie a nostre signor iesu crist un
molt esioissant mariage. Qant seinte
luce oi entends.ot ueu tel chose en dor
mant: ele s esuella leua sus tote espoen
tee.si dist a sa mere. Bele mere ie sai de
uerite qe tu ies plainement garie. Or te
pri ie por celi par cui orissons tu as san
te recouree qe tu ne medoinses james
baron ne ne uoelles qe ie ai mortel fruit.
Mes toutes les choses que uoz me uoliez
deuiez doner aueuqes un mortel home:
me donez pour aler a nostre signor iesucrist
uirginelment. Car bien saciez qe la mere
lauoit otroie adonqes donee.a un iouen
cel de la cite de mout haute lignie.Mes il
ne lauoit ne prise ne espousee encor adonc
solonc les loys les costumes del pais. Sa
mere li respondi dist.
Bele fille toutes les choses qi furẽt
ton pere ai ie si gardees puis qil
fu morz:qe ie les ai ancois acre
ues qe amenuisies.totes les choses qe
ie ai qe ie puis avoir sez tu bien qe tu
 aueras apries ma mort. donqes en fai
a ta uolente. Sainte luce li dist. Bele mere 
oiez mon conseil entendez: Ce n'est mie
assez qant l en done a deu ce c on ne puet
porter aveuc soi. Mes se uoz uolez qe dex
uos sace gre. de ce qe uos li donrez: donc
li donez dementiers qe uos estes en uostre


poeste  uoz li poez doner. Car qant uꝰ mor
rez uos ne porrez plus user devostre sub
stance.  ce qe uos donez adonques uosle
faites.por ce qe vous ne len poez auec uꝰ
porter. Et por ice endementiers qe uos ui
ues qe uos auez sante de uostre cors: do
nez a nostre signor ce qe uos auez. ceque
uos mauies otroie qe uos pensiez a moi
doner uos pri ie qeuos comenciez a doner
a iesu crist.Si com la seint uirge disoit ce
a sa mere cascun ior: ele uendoit  donoit 
qanqele pooit arapiner departoit tot
aspoures. Et dementieres qele faisoit ce
despendoit en tel maniere ses precieuses
gemmes ses autres choses:len nonca
au damoisel qile deuoit auoir en maria
ge.Qant il loi si trest ala mestresse seinte
luce:si li demanda qe cepooit estre qͥl ooit
parler dire qe samie sa damoisele aloit
en tel maniere uendant despendant ses
ioiaus ses autres choses.Lamestresse
li respondi sagement sili dist.
Amis t'espouse a troue autre pos
session grant.si lauiut aqer
re aton oes porce samble as
pluiseurs.qele decraie degaste les soies
propres choses.Qant lifous oice si cuida
crut qe ce fust aucuns terriens marchiez
qeladamoisele uousist faire.por ce sien
lessa la parole. si ꝯmenca aaidier a uen
dre les pluiseurs choses.Mesela fin qnͣt
il uit  sot qe la damoisele. auoit departi
tout as poures aueues aorphenins a
pelerinz aceus qi deu seruoient:siuint
a pascasie le consele qiestoit iustice re
garz de la cite sili dist qe ladamoisele qe
il deuoit auoir afeme estoit crestiene.si
uoloit uiure encontre laloy des emꝑeors.
Qant pascasies li conseles loi:simanda
la damoisele deuant lui.sila comenca
mout a hastier ablasmer.sili ꝯman
da qele sacrefiast as dex a es ydoles:
Sainte luce li respondi:uns seus sacrefi
ces est a faire bons entiers nes a nostre
signor iesucrist.ce est uisiter les poures
les orphenins en lor tribulations.ie


ne finai. Par cez.III.anz de sacrefiier a
nostre signor.por ce qil nest ou ie sacrefie:
mosfre ie.met mon cors sacrefice adieu.
ce qe il li plest face de moi.pascasies li con
seles dist.Cez paroles dois tu raconter a
aucun crestien.car amoi qi garde les loys
des rois des princes le diz tu en uain.Sein
te luce li respondi.Tu gardes les loys des
princes des rois. Et ie garde les loys nostre
signor iesucrist.Tucriens les princes.ie criem
deu.Tu ne les uiels mie corrocier.ie me
garderai de courroucier mondeu.Tu uiels
a elsplaire.ie uoel tant seulement plai
re aiesucrist.por ce fai ce qil te samblera le
miels aton oes.iereferai ce qil me sam
blera le mielz a faire.
Pascasies li dist:tu as ton patremoi
ne tout deꝑti done a malueses
genz acorrompeors depensees.
alecheors.por ce paroles tu aussi come
fole feme.Sainte luce li respondi.Saces
bien qe ie ai mise ma pensee en nostre sig
nor. mon patremoine en sor luj:ne on
ques nerecui ne ꝑpensee ne par mõ cors
ne malues home ne corrompeors.pasca
sies li dist.Qi sont cil malues home cil
corrompeor de pensees de cors:Sainte lu
ce li respondi. uos estes li malles home
 li corrompeor de pensees de cors:si com
li apostres dist en l escripture.qi tesmoig
ne dist qe les malueses paroles corrom
pent destruisent les bones meurs. tu
amonestes par tes fais ꝑtes paroles.les
homes qe il foloient deguerpissent lor
createur.si ensiuent les deables.aorent
les ydoles les fauses ymages.Li corrom
peor decors sont cil qi latrespassent.leesche
de cest siecle metent devant les ꝑdura
bles ioies.pascasies li dist Je sai bien qe
tes paroles prenderont fin.qant tu sof
ferras lesgranz tormenz qe ie te ferai
endurer sosfrir.Sainte luce li respondi
les paroles deu ne porront ia cesser ne fal
lir.pascasies li dist.dont dis tu qetu ies
dex.Sainte luce lirespondi.Je di qe ie sui
ancele iesucrist.por ce dis ie les ꝑoles deu


ne faudront ia. Qar il meismes dist.Vos
ne parleres mie en la presence des princes.
mes li seins esperiz qi en uos iert. pasca
sies li dist:dont est liseinz esperiz entoi si
com tudis.Sainte luce li respondi.Li a
postres dist qe li seinz esperiz est en toz cia⁹
qi netement chastement uiuent encest
siecle.pascasius li dist.Je te ferai mener
au bourdel la serras tu abandonee.Et
qant tu serras conciee et ordee.li seinz espe
riz senfuira detoi.Sainteluce li respon
di:mes cors ne sera ia conchies.se ꝑla uo
lente dema pensee non.Et bien saces.
se tu me metoies lencens en ma main
tu me faisoies sacrefiier aforce qe dex
ne men demanderoit nule chose. si ne
iuge.fors qe solonc les ententions des
homes. einsi sueffre illa chaeste le con
straignement qi li est fais aforce.si en
est double la merite:parlesforcement.
se tu ne me faisoiez mal metre uio
ler a force sanz mon gre: la corone de
ma chaeste nen sera meins doublee.pas
casius li dist au bourdiau te ferai tant
sosfrir de honte qe tu imorras.se tu naoreˢ
croiz es loys desempereors.Sainte luce
li respondi.ia por ton pooir ne porras ma
uolente amener ace qe ie concente pechie
ne uilonie.bien saces qe qanqe tu fe
ras au cors qe tu as en ta poeste.ianen
porra riens mes auenir a lancele iesucrist
ce est alame.Qant li conceles oi ce:il fist
uenir les lecheors deuant luj.si lor balla
la damoisele.si lor dist qeil le menassent
au bordel.si imenassent le pueple se
monsissent les iouenes bacelers qil en
feissent lor uolentez.tantost li anon
cassent qele fust morte.Et lors lapristrẽt
silauoudrent trainer au bordel.mes ale
deuint si pesanz par lauolente del seint
esperit qil ne la porrent mouoir en nu
le maniere.Lors uindrent molt de genz
qilauoudrent aidier atrainer:si sen
efforcoient sidurement qe il entressuoi
ent tuit.Mes ainc la uirge nostre signor
ne pot estre remuee del leu ou ele estoit.


Lors pristrent cordes. Si li mistrẽt
es piez es meins.siꝯmencierent
a traire tuit ensamble mes ainc
ne la porent remouoir ne qil feissent une
grant montaigne.Qant ce uit pascasieˢ
liconceles.si fu mout dolenz ꝯmenca
aplorer de mautalent dardure:lors
manda toz les enchanteors dela cite.les
clers des temples delor dex.si lor dist qeil
feissent tant par lor art ꝑ lor enchan
temenz.qelen peust cele damoisele remo
uoir de son leu traire.il sen penerent
alor pooir:mes il ne la porrent auant
neis un seul pas faire passer nearriere
neauant.Lors fist pascasies liconceles
amener mout de bues ali:mes onqes ne
laporrent remouoir en nule maniere.
Qant ceuit li conceles sidist.quelen
chantemenz puẽt ce estre qi ceste damoi
sele tienent si enfichie con ne la puet
remouoir.Sainte luce respondi.ce ne
sont mie enchantement nemales oes:
ainz sont li benefice.la bontez de nostre
signor.Li conceles li dist.quele raisson
puet ici auoir.qe tuies une tendre pu
cele.si ne puez estre remuee par mil
homes:se tu en iauoies autres .X. mil
dist la pucele: n en seroie ie ia remeue.
tout par laide del seint esperit.Qant ce
oi li conceles.si fu si tormentez enson co
rage qe il ꝯmenca acrier grant doel a
faire.La seinte pucele lidist. por quoi
as tu doel.nepor qoi te tormentes tu en
ton corage: Croi en nostre signor se tu as
proue qe ie soie socorue par saide:setu
ne las bien proue.esgarde le si lapren.
Qvant li conceles oi.
qe ele dist tel parole:sili criut
ses diels:car il cuida qele le ga
bast.Lors fist fere un molt grant feu en
tour la uirge.esprendre alumer de
toutes parz.apries fist oile poiz tote
boullant sour li geter. la seinte uirge
estoit toute coie ne ne se mouoit.ainz
parla alui dist.je ai proie nostre signor
iesucrist qe ciz feus ne me face mal:por


ce qe cil qi en nostre Signor croient ont
fiance s en puissent esleecier.porce li aiie
priie qe il m atargie mon martire qe ie
toille la paor de lor passions a cels qi croi
ent en lui.qe ien toille lauoiz deleslee
cement qui en lui necroient.Qant ce
oi pascasies liconceles si fu si angoisse⁹
de grant doleur:qepor por qe il nissoit
de son senz.Et qant ce uirent siami qͥl
estoit sedemenes par langoisse qiel cuer
li estoit entree dece qil ne pooit ladamoi
sele destruire:si ferirent la damoisele
parmi le cors dune espee.qant ele fu
ferue:ele parla aupueple qi entor li es
toit.tant com ele uout. si dist beles gẽz
ie uous anonce qe pes est donee asainte
yglise.sisaciez bien qe dyocletiens li
emꝑeres est hui mis fors deson regne.
maximiens est hui morz.aussi com
la cites de catenense est secorue.aidie
par seinte agathe ma seror:aussi sera
ceste citez aidie socorue par moi se uoz
auez foi creance en nostre signor. Si ꝯ
la seinte uirge parloit einsi tote nauree
ꝑmi les entrailles si com nos auons dit
elle esgarda, si uit pascasie le concele.qi
estoit liiez enchaines. si lenmenoit
on de deuant li.car cil de sezile lauoient
pris porce qe il auoient oidire qil auoit
degastee la contree.donqes fu menez a
la cite de rome.fu iuchiez de tous les se
nators.si ot la teste coupee.Et sainte luce
la boneeuree uirge martyre nese remut
delleu ou ele estoit ferue.ainz iestoit li
feus touz estainz:ne onqes nen issi li
esꝑiz de son cors tresqa tant qe li prestre
iuindrent.qele fu acomenie del seint
cors nostre signeur iesu crist.Etquant
il orent le seruice tout parfine:La bene
oite uirge rendi lame a nostre signor.
en cel meisme leu li fist len faire une
mout bele eglyse ou ses orisons sont
encore seront toz tens.Tant com li
siecles duerra.Ici conmence la uie 
la passions de seinte agnies qi fu mar
tyriee par lamor nostre signeur jhucrist


CE fu el tens
qe decius ce
sar fu emꝑ
eres.qe cil qi
nostre signor
apollineo
estoient
martẏrie
 soffione
griez torm̃z
por l amor de lui. En cel tens estoit mes
sires seins sẏxtes qi estoit nez dathenes.
phẏlosophes fu premiers puis ensiui
les oeuures nostre signor iesucrist mout
ueraiement:euesqes arome de ceus qi
nostre signor saide.molt
les ensegnoit docement de ueraie doctri
ne.Qant decius cesar li preuoz sorent
uirent.qe la crestientez monteplioit
ꝑle seint home qisẏxtes  auoit non:il
ꝯmanderent qe len lamenast deuant
els ꝑnuit.lui ses clers dedenz la cite
Lors dist seinz sẏxtes a ses clers qant il
oi les messages por aus reconforter.mi
chier frere mi chier compaignon naiez
nule poor.uos sauez bien com granz
tormenz tuit li seint ont soffert.pour
ꝑuenir seurement ala uie ꝑdurable.
nostre sires iesucrist meesmement souf
fi mort passion por nostre salu.si nꝯ
dona example:qant li seinz hom ot ce
dit:il sescria ahaute uoiz.sidist.Venez
en.si ni ait celui qi donne nule poor.
Donc li respondirent.felicismes.agapi
tes qi si deciple estoient s distrent.Ou
porrons nos aler sanz toi qi ies nostre ꝑe.
Acele ore tot ꝑnuit fu seinz sẏxtes me
nez deuant lemꝑeor deuant le p̄uost.
li duz dẏacre ensamble olui. Lors par
la li emꝑeres au seint home si dist.Sez
tu por qel chose tu ies pris amenez de
uant moi.Sainz sẏxtes respondi gel
sai bien.Decius cesar li dist .Se tu le sez
bien:fai aussi qetuit le facent.siqetu
puisses uiure ti clerc acroistre .li seinz
hom li respondi.Je ai fait faz ueraie


ment qe mes clergies acroisse.Decius li
dist.Dont sacrefie anos dex qi ne sont mie
mortel.si soies princes des prestres.Seinz
sẏxtes li respondi.iai toz tens sacrefie en
core sacrefie ie pure oiste ꝑdurable.
sanz tache a deu lepere tout puissant.
nostre signor iesu crist son fil  au seint
esperit.Decius dist conseilletoi ton cler
gie aussi com noz uos consellons.Seinz
sẏxtes respondi.Tresqa ore ai ie ꝯsellie
moi mon clergie qe ie les puisse toz
deliurer.oster de la mort ꝑdurable.Dec
iuz li dist.sacrefie anoz dex.se tu ce ne
uius fere:saces qe tuit li autre porront
atoi prendre example.Seinz sẏxtes respon
di.ie tai ia une foiz dit qe ie faz sacrefice
amon deu anostre signor iesucrist son
fil.Lors dist decẏus cesar ases cheualiers.
prenes le sile menez au temple martẏs.
si face sacrefice au deu.se il ce neuelt
faire metez le emprisson en la chartre
de roarnertine.
Lors fu menez li seins hom au
temple de lor deu qi mars estoit
apelez.la le ꝯmencierent li
cheualier a constraindre qil li feist sacre
fice.Li seinz hom lor dist.he maleureus
qi aorez reqerez aide acez ẏdoles.qi sont
ueines faites ꝑmain dome.qi sont
mues sordes.ne ne pueent aeles aidier
ne aautrui.Mibiau fil oez moi enten
dez.si deliurez uos ames des ꝑdurables
tormenz.si ne creniez mie les tormenz
de cest siecle:Mes ceus qi sont ꝑdurable.
si receuez faites penitance: car uoz
sacrefiez as ẏdoles aussi ꝯcil qi mielz ne
seuent.Qant cil qi la lauoient mene
oirent qil despisoit le ꝯmandement lem
pereor:il lenmenerent uers la prisson
ou len lor auoit comande aueqes lui
les .II. dẏacres felicisme agapite.
Quant seinz lorenz qi dont estoit
arcedẏacres oi ꝯnut con en
menoit seint sẏxte leuesqe:
il le ꝯmenca a parler en ceste maniere
si dist.Biaus peres ou uas tu sans ton


fil: Et ouuas tu qi ies seinz prestres. sanz
ton dẏacre: Tu ne sacrefias onqes sanz
menistre ne si nelas mie acostume.Et qel
chose desplest ore a ta seinte paternite de moi:
As me tu donc proue denule rien qil boene
soit uraie.Donc respondi sains sẏxtes
a seint lorenz.si li dist.Biaus fuiz.ie
ne te relenqis mie ne ne deguerpiz.mes plus
grant estrif plus grief torment te sont
done et tatendent. Nos receuons le cours
de legiere peine aussi com uiel home. toi
atent plus glorieuse uictoire einsi ꝯme
iouencel.Lesse le plorer cartu uendras ap̄s
moi. si mensuiras qi ies dẏacres au chief
de .III. iors.Il nafiert mie atoi qe tu recoi
ues passion desouz mestre aussi ꝯme se
tu queroies aide.Et por qoi demandes tu
ne reqiers compaignie deta passion. Je
te deguerpiz tot mon iretage.por qoi
me vielz tuueoir:Elẏes deguerpi helẏseū
si ne li toli mie sauertu.Qant ilot ce
dit.si li ꝯmanda qil preist toz les tresors
de lẏglise.siles deꝑtist donast la ou il
seust qil fussent mielz emploies.Lors do
na seint sẏxte aseint lorens le dẏacre tou
tes les facultez les auoirs de lẏglisse.
Et donc prist seins lorens.lapoeste del seint
euesqe.si ꝯmenca a enquerre ꝑtout laou
li clerc estoient li poure.si portoit auec
lui les auoirs:si les donoit la ou mestiers
estoit.Et apres uint enz el mont de celẏon
a la meson dune ueue feme qi la manoit.
qi.XI.anz auoit este auec son baron.
.XXVII. anz ueue.cele feme auoit en sa
meson molt de crestienz repoz prestres
clers por la poor des tẏranz.Qant seinz
lorenz le sot.il uint ꝑnuit.si lor aporta
uesteures  auoirs  apres lor laua toz
les piez. Qant il ot ce fet:la ueue feme
en cui meson il estoient:se lessa cheoir
as piez saint lorenz si li dist.
Ie te pri coniur de ꝑ nostre signor iesu
crist.qe tu me metes tes meins sor mon
chief.car ie iai molt grant doleur mlt
tres grant enfermete.Lors dist seinz lorenz
a la feme qicẏriace estoit apelee.Ie te me


terai ma mein sor ton chief el non nostre
signeur iesu lefiuz deu.Et lors li fist
le signe de la uraie croiz seur son chief.si li
mist ses meins deseure. puis mist deseur
li le drap dont len essuiot les piez des seinz
homes qi la estoient.Et tantost fuele ga
rie de la grant enfermete.En cele meisme
nuit se deꝑti seinz lorenz de la. si ꝯmenca
aquerre les crestienz partout la ouil estoi
ent assamble:fust en mesons ou en crou
tes ou en autres leus.tant qeil uint en
la rue del charnier.la trouail molt de
crestiens assamblez ala meson dun crestien
qi narcẏses estoit apelez.Qant seinz lorenz
ifu entrez tot plorant.il lor laua les piez
si lor dona de lauoir qe seinz sẏxtes auoit
ꝯmande adoner as poures.En cele meson
troua il.I.home qi estoit auugles si auoit
non cressencies.cil li ꝯmenca a proier tot
em plorant a dire.Seins hom atouche mes
iols de ces meins si qe ie puisse ueoir ta face.
Donc ꝯmenca li seinz amis deu  adire.Nostre
sire iesucrist qi aouri les iols del auugle:
te puisse enluminer.tantost com il ot
fet le signe dela ueraie croiz nostre signor
sor ses iols:cil uit la lumiere saint lorēz
einsi il li auoit requis
Lors sen deꝑti seinz lorenz.si oi
dire qe enla rue qi estoit apelee
patrisse auoit molt de crestienz
assamblez en une croute la uint il a aus
si porta auec lui ce qe mestiers estoit aels.
si en i auoit bien assamblez qe homes qe
femes .LXIII.Et lors les baisa seinz lorens
tot emplorant.si lor dona pais.latroua
il un prestre qi ꝑ non estoit apelez iustins
qe seinz sẏxtes auoit ordene.Qant seinz
lorenz le uit.il se mist a ienols sor le paue
ment por baisier ses piez.Et seins iustins
se remist aussi a genoz.por baisier les piez
seint lorenz.Ace faire mistrentil grant
piete qe li uns ne lessoit beisier ses piez a
lautre.Et donc dist seinz lorenz.Biaus
sire raemplissiez mon desirier si me les
siez lauer uoz piez.les piez de ces seins ho
mes qi ceiens sont ames meins.Seins


ustins li prestres li respondi.Ce est li cou
mandemenz nostre signor:feites uostre
uolente.elnon damedeu iesucrist.Lors mi
strent deleue en un uaissel.seinz lorenz
laua les piez detoz les seinz homes qi lai
enz estoient.Qant il uint aseint iustin.
illi ꝯmenca alauer les piez abeisier.Et
qant il ot ce fet:il se ꝯmanda aseint iustin
le prestre.si se deꝑti dela acele hore.
donc uit seinz lorenz con enme
noit seint sẏxte.  aueuqes les 
.II. dẏacres seint felicisme.seint
agapite deuant decie cesar lemꝑeor.
deuant ualerien le p̄uost. Qant decies
uit seint sẏxte.silidist.Nos te ꝯseillons
por ce qe tu es uielz hom.qe tu faces mes
ꝯmandemenz.si sacrefie anoz dex.Seins
sẏxtes respondi chetif mes conseille toi.
si ne me blasme mie pren ta peneance
 si la fai.por ce qe tu as tant de sanc de seīz
homes espandu sor terre. Donc dist decies ce
sar qi pleinz estoit de grant forsenerie a
ualerien.Se cil nest morz.la poor de toi nert
gaires cremue.ualeriens li respondi cou
mant len qil ait la teste trenchie.Lors res
pondirent seinz agapites seinz felicismeˢ
qi dẏacre estoient.si distrent.Chetif se
uos oez entendez les ꝯmandemenz.les
amonestemenz de nostre signor:uoz por
ries eschaper despeines ꝑdurables qi uoz
traueilleront tormenteront.ualeriens
lipreuoz dist.por qoi uiuent cist si longe
ment qi noz prometent aauoir si griez
tormenz:Menez les encore au temple de
noz dex.si facent sacrefice.se il ne le uoe
lent faire si lor trenche len en meismes leu
les testes. Donc furent mene li .III. saint
home au temple qi estoit defors les murs
de la porte qi est apelee apie.Lors comenca
seint sẏxtes a dire qant il furent uenu al
temple.ueez ici les ẏdoles ueines  mues
 sordes feites de pierre qe li chetif enclinēt.
aeurent por ce qil perdent la uie ꝑdurable
lors esgarda il letemple dist.Jesucriz li
fiuz deu te destruise.tuit cil qi la estoient


crestien respondirent amen.meintenāt


chai une mout grant partie del temple.
si combrisa les ẏdoles les ẏmages qi de
denz estoient.
Quant seinz lorenz uit ce qi auec
aus estoit:il ꝯmenca a crier a
dire.Seinz peres ne me deguer
piz mie.Car iai les tresors toz qe tu me les
sas departiz donez as pourez.Qant li che
ualier qi la estoient oirent qe seinz lorenz
auoit tresors il le pristrent.Et seint sẏxte
 ses .II. compaignons furent iluec deuant
aus decoler.ce fu fait as uictieues ẏdes
daoust.la remestrent licors des seins
martẏrs gisant en la place.tresq a la nuit.
qe li prestre li clerc qidẏacre estoient.
grans torbes de crestiens pristrent le cors
seint sẏxte le beneoit martẏr.si lenfoirent
el cẏmentiere seint calẏxte en cele meisme
uoie.la enfoirent il en cel meisme ior
seint felice.saint agapite qi furent seīt
martẏr.si sont en ioie ꝑdurable ou no
stre sires iesu criz nos octroit ꝑuenir Amē.


bele. Et coumanda qe ele fust Prise. 
menee a lui:Car se ele estoit de grant li
nage illa prendroit afeme.se ele estoit
chamberiere il li donroit bon loier seroit
sa meschine:car il la couoitoit mout pour
sa beaute.Qant li seriant au preuost lo
rent prise.ele cria  dist.Beaus sire iesu
criz ne me deguerpiz pas.ne ne lesse pas
mame estre conciee qi est nete chaste.
ne suesfre pas ma foi nee mon cors estre
maumis.me garde mon sens qe ie nel
perde par les manaces ace deable:mes
enuoie en moi ta sapience qe ie puisse
respondre sanz poor agrant fiance ace qil
me demandera.Je sui aussint come la ber
biz entre les leus aussint com li passereas
entre les laz ausint ꝯme la bische entre
les roiz.aussint com li poissons entre
les pescheors.iesu criz aide moi.Cil qi la
menoient distrent au preuost quil ne la
porroit pas auoir afeme car ele nestoit
pas de sa loy.Einz aoroit le haut deu del
ciel.Li preuoz sarresta fu molt iriez.li
demanda de quel linage ele estoit cou
ment ele auoit non.Ele respondi que
ele estoit gentius feme qe ele auoit nõ
marine.Apres il li demanda quel deu ele
aoroit.marine respondi dist.Je croi Deu
le pere le fil le seint esperit qi me gar
dera desfendera ꝯme sa baiasse.Lors cou
manda li preuoz que ele fust bien gardee
menee en la cite mise en la chartre:
tresqa tant qil sacrefiast ases dex lors
lorroit parler deuant toz.Qant olym
brius li preuoz fu en antioche.il fist sa
crefices ases dex.lendemein tint ses plez
comanda qe marine fust amenee de
uant lui.qant il la uit il fu toz esba
hiz de sa beaute li dist.Pucele ce sacent
li dieu qe iai mout grant pitie deta beaute
de ta iouenece.ie te lo qe tu faces ma
uolente:qe tu faces sacrefices a mes dex.
ie te donrai qanqe tu uoudras taurai
plus chiere qe totes les puceles de cest
pais.Marine li dist:Dex a cui ie sacrefie sa
crefices deloenges set bien qe tu ne me de


ceuras Pas ne ne me feras Guerpir la
foi qe iai eniesucrist :ne ne conchieras pas
son seint temple qeil a fet de mame.Olym
brius li dist qe il liurerroit son cors a crui
eus martyres:se ele ne fesoit sa uolente.
Marine li dist ne cuide pas qe ie soie espoē
tee por tes tormenz.Lame de mon cors est
de l'inspiration de Deu li cors de boe.
donqes lame qi est del esperit dedeu ne doute
ra pas son cors liurer atormenz por son cre
ator.Jesucriz li fiuz Deu nespargna pas
son propre cors qeil auoit pris en la uir
ge.einz leliura amort por le salu del mõ
de.Se Dex li peres toz puissanz nespargna
pas son propre fil.li filz meismes nespargna
pas a li.einz se liura a mort por
le salu del monde:coment lesserai ie que
ie ne liure mon cors amartyre por lamor
de iesucrist.Olymbrius comanda qele fust
despoullie nue mise el pislori batue
durement de uerges deliees.Qant ele fu
el pislori ele senti la grant doleur.ele
tendi ses meins uers le ciel dist.Beaus
sire Dex ie ai mesperance en toi.regarde
moi aies pitie demoi me delivre des
meins a ces enemis.car por toi suesfre
ie ce.Qant li seriant lebatoient li sans
l degoutoit par les plaies des uerges si
qe tuit cil qi iluec estoient ploroient de
pitie li disoient qe ele feist la uolente
au preuost  qe ele sacrefiast a lor dex.
ele lor dist.Haa:genz de mauues consel
pleins de mauueses cogitations.lessiez
moi ester.ia auos dex ne sacrefierai:mes
aiesucrist mon createur:tu preuoz fai
la uolente ton pere le deable la teue.
car iesu criz me conforte.Qant li preuoz
oi ce il fumout iriez.comanda qe sa char
fust nauree tote depecie a pignes lanoi
res.Li seriant firent le ꝯmandement.
ele regarda uers le ciel dist.Beaus sire
dex regarde moi aies pitie demoi me
conforte me done force uertu qe ie puis
se ueintre les tormenz a ces enemis qe
ie aie apres ma mort ta gloire. Li preuoz
li dist qe est ce marine tu nauras pas mer


ci de toi.Tu uois qe ta char Est toute des
pecie.fai ma uolente sacrefie a mes dex.
ou ie te ferai morir par tormenz.Marine
dist:fous mauuez ueuz tu qe ie aie
merci de ma char perdre mame.Por ce
ai ie liuree ma char as tormenz qe ie uoel
que mame soit coronee es cieus.Apres
ce la fist metre li preuoz en la chartre:
qant ele fu en la chartre elepria nostre
signor quil eust merci de li.qe il li mos
trast celui qi estoit ses auersaires.Qnͣt
ele ot finee sorisson uns dragons granz 
rous issi d'un des angles de la chartre qui
auoit barbe aussint reluisant come ors.
ses denz estoient aussint ꝯme flambe.
si oel reluisoient ausint come deus pier
res precieuses sa langue rouge ꝯme sãc.
 si sorcil blanc come argenz, se leua en
mi la chartre comenca a sisfler:et en la
chartre auoit grant clarte del feu qi li
issoit par la bouche.Seinte marine ot
mout grant poor.por la poor oublia ele
qe ele auoit priie nostre signor qe illi mos
trast son auersaire.saienoilla tendi
les meins uers le ciel pria nostre signor
qe il la regardast qe cil dragons ne li nui
sist ne li feus qe il getoit parmi la bouche. 
Qant ele ot ce dit li dragons sisfla mout
durement li corut seure.ele fist le signe
de la croiz a lencontre dist.Beaus sire
Dex chace ensus de moi cest deable.eslon
ge de moi la puour delui menuoie le
seint esperit qi me confort.Li dragons la
prist la transglouti.li signes de la crois
aloit auant.derrompi quanqe li dragons
auoit el cors.li parti li uentresla uir
ge sen issi que onqes mal not li dragons
remest morz.Apres ce li aparut en un
angle de la chartre uns deables toz noirs
en semblance dome tenoit ses meins
seur ses genolz.Seinte marine fist sorissõ
uers nostre signor dist.Beaus sire dex pe
res de tote creature qi as poeste seur toz les
angeles ie te lo glorefi renc graces 
merciz de ce qe tu as ueincu mon auer
saire.Qant ele ot ce dit li deables saprois


ma de li Etla prist par les meins Et dist: 
Iauoie mon frere enuoie enla semblance de
dragon por toi tuer.tu las tue cuides me
tu tuer par tes priieres, mal test auenu:
Seinte marine leprist par les cheueus la
geta aterre li mist son pie destre seur la te
ste.li dist:Deables homecides lez hisdeus
tais toi nete criem:car ie sui beasse iesucrist
qi fist totes choses par sa sapience qui fu cru
cefiiez resordi demort a uie.Qant ele ot ce
dit une granz clartez aparut en la chartre
en cele clarte auoit une croiz seur cele
croiz uncoulon qui li dist.Dex te saut ma
rine qi partes orissons as le dragon ocis.
liie le deable desqu en la fin del monde gnͣz
gloire tatent paradis test ouers:tu repose
ras par tens aueuc les angeles.demande
a celui qui tu as soz ton pie conseil.qnͣt
tu le sauras tu ten uendras amoi.Lors
dist marine audeable coment as tu non.
Li deables li dist iai non belzel sui nies be
zebud.ele li demanda quele estoit sa na
ture.illi dist oste ton pie deseur ma teste
 ie le te dirai." Seinte marine leva son pie
 lideables li dist.pucele iesucrist espargne
moi iai meinz seinz tempestez. nul nocist
onques mon frere ne ne mist son pie seur
ma teste.ie te reiehis qe ie sui ueincuz ꝑ
toi.Qi est si grant sapience qi est en toi.
auant que li coulons tapareust auant
que tu oisses la uoiz del ciel tu estoies terre
 cendre tes cors estoit toz despeciez.or as
ta forme muee as trop plus grant beaute
que tu nauoies deuant tu mas ueincu.
as ma force liee.Ie sui cil qi trouble les
bons homes.qant ien ai un comeu esde
sirriers de pechie.ie le porsui tant quil pert
tout son sens.que ie li faz oublier la ce
lestiel sapience li toli les bones armes de
uertuz qe il auoit li faz porter les moies
aussint com mon seriant. a pour soef ou
deur: feu ardant en son cuer:meesmem̃t
qant ses pechiez est seuz par tout.Cez ma
ai ie fez ameinz seinz ore sui ueincuz par
une pucele.Olymbrius le fist trere de la char
tre uenir deuant lui li dist.Bele pucele.


Sacrefie a nos dex ie te ferai Par ta beaute
grant honeur.ele li dist:Il te couenist que
tu fusces serianz iesucrist amis as prophe
tes compeinz as martyrs ne fusses pas
amis au deable. Lors la fist li preuoz despol
lier metre el pislori fere grant feu desoz
li.ele comenca lors aprijer nostre signor.
Apres lipreuoz lidist qe ele feist sa uolente
ele lidist qe en nule maniere il ne la por
roit departir de lamor iesucrist.Lors fist
aporter li preuoz un grant uessel emplir
deue li fist les meins liier metre le chief
en leue car il la uoloit noier.Et qant elle
fu mise dedenz ele pria nostre signor que
il la desliast.uns granz escroiz fu ois li
coulons descendi del ciel qi portoit une co
rone en son bec li lien furent desliie.ele
sailli fors de leue benei loa nostre signor
ele oi une uoiz qi li dist.Marine uien ten
tu ies beneuree car tu receuras la coronne
de gloire.Olymbrius fu toz esbahis cou
manda con li coupast le chief.Cil qilidut
couper le chief lamena fors de la cite.crest
lespee .li dist qe ele estendist le col.elle li
demanda espace dune ore por orer.Et lors
ele comanda les crestiens a Deu lor pria qe
il priassent por li ele prieroit por eus.Qnͣt
ele ot sorisson finee li serianz li trencha le
chief li angele recurent lame  lemporte
rent le chief ensemble es seinz cieus.Ce
ste marine qi fu martyriee en la cite danti
oche est apelee seinte marguerite.Ici
coumence la uie seinte pelage.
ous deuons
 toz iors rend'.
graces a noste
seignor.qi ne
ueut pas qe
li pecheor pe
rissent:mes
qe il soient cõ
vertiz apeni
tance.porce
que il aient uie pardurable.Et por ce uos
dirons un miracle qi auint pieca en anti
oche. por ce que uos i preigniez bon example


Li euesques dantioche fist uenir un ior deuãt
lui .VIII. euesqes, qi estoient soz lui car il a
uoit besoing deus.Ileniot un qi ot non
nomnus molt seinz hom de grant abstinen
ce ⁊de grant religion.Li euesques de la cite
fist les .VIII. euesqes herbergier en une me
son lez leglyse seint Julien.Un ior entrerent
li euesqe elporce de leglyse ⁊se sistrent ensẽ
ble ⁊prierent celui qi auoit non nomnus
qe il lor deist tel chose qi fust proufitable alor
ames.Qant il lor sermonoit, par deuant
eus passa une feme de trop grant beaute
qi estoit soudoiere.⁊estoit seur un cheual
⁊estoit uestue de dras de soie trop richem't.
⁊ele sapareilloit einsint por pleire aceus
aqui ele cuidoit gaaignier.Qant li eues
qe la uirent entel ator ⁊qe ele ot einsint
honte perdue qe ele ne descendi onqes por
la reuerence deus.Il tornerent lor chies
de li aussint come de pechie.mes cil qi ot
non nomnus la regarda tant com il pot.
Qant il ne la peut plus ueoir il mist sa
chiere seur ses genouz ⁊ꝯmenca si form't
a plorer qe uns liures que il tenoit ⁊toz
ses genous deuant li fu moilliez deses ler
mes.Apres il se dreca ⁊dist. Je uos di en
ferite que nostre sires nos metra deuant
ceste feme le ior de son iugement.Combien
cuidiez uos qe ele ait mis asoi lauer ⁊pig
nier ⁊mirer.⁊son cors aapareillier pour
pleire au monde.⁊por ce quele napere lede
a aucun de ceus qi leiment qi est hui.⁊par
auenture ne sera pas demein.⁊nos qui a
uons aespous le signeur des seinz cieus:qi
done aceus qi le seruent les richeces qitoz
iors parmeinent ce que onqes euz ne uit.
ne oreille nel oi.ne cuers dome ne le pout
penser que il done a ceus qi le seruent ⁊qi
leiment.⁊ qi auons certeine esperance qe
nos uerrons la face del celestial seignor.
qe cherubin ⁊seraphin nosent regarder.
nous ne aornons pas.ne ne gardons pas
nos cuers de pechiez.einz gisons en noz
mauues pechiez. Q ͥdeuons estre example de tot
bien atoz.Quant il ot ce dit il ala en son ostel 
⁊se lessa chaoir mout hatiuement ⁊ cou


menca a plorer durement e dit.Hautis
mes dex aies merci de moi quar Laor
nemenz dune soudoiere a seurmonte tout
laornement de ma uie.Beaus sire ꝯment
tosere ie ie ueoir qi onqes nul bien ne fis.
Il fu tote la nuit en orissons.⁊au matin
quil fu diemenches:ilapela un sien clerc
qi auoit non iaqes ⁊li dist.Frere iaqes ie
sui mout troublez dune auision que iai
ueue.Il mestoit auis qe ie estoit deuãt
lautel ⁊uns colons noirs ⁊pleins de grt
ordure uoletoit enuiron moi ⁊puoit si
que ie ne pooie soffrir la puour.⁊se deꝑti
onqes dentor moi.deuant qe li euesques
ꝯmanda qe cil qi nestoient pas baptiziez
sen ississent fors.Lors sen issi cil coulons.
Qant la messe fut chantee cil coulons re
uint ⁊uoletoit deuant moi aussint com
il auoit fet deuant.⁊ie lepris ⁊le getai en
un fosse qi estoit deuant le porche de legly
se.Cil coulons se laua en leue de cele fosse
⁊ sen issi aussint blanz come nois ⁊uola
isnelement en lair si haut qe onqes puis
ne le poi ueoir.Qant nomnus li euesqes
ot ce conte ason clerc il ala aleglisse aueuc
les autres euesqes por oir la messe ⁊aps
leuuangile li euesques de la cite comanda
a celui qi auoit non nomnus qe il feist le
sermon au pueple.Cil qi estoit molt seĩz
hom comenca aparler mout doucement 
⁊ala foie reprenoit durement les pecheors 
ala foie les confortoit.ala foie les espoen
toit del ior del iugement.Cele soudoiere
dont uos auez oi parler deuant fu par a
uenture ace sermon:car lonc tens auoit
qele nauoit entre en eglisse ⁊oi la parole
nostre signor.⁊i ot si grant compontion
qe ele comenca aplorer trop durement.
Apres la messe ele se prist garde delostel
au seint home.⁊qant il ifu entrez ele li
enuoia unes lettres entel maniere.Au
seint home euesqe deciple iesucrist.La
pecheresse deciple au deable saluz.Jai aper
ceu par oir dedeu qe tu aeures qeil abes
sa ses cieus ⁊descendi en terre non pas
por les iustes mes por les pecheors asaluer


par La medecine de penitance Et il qe che
rubin ne seraphyn nosent regarder.deg
na cõúser entre les Pecheors.Si com
tu preechas tu qui es uraiement deciples
nostre signor ie te pri q̃ tu ne me despises
pas mes recoit moi a baptesme a estre sau
uee. Li euesqes li remanda en tel maniere.
Qi conques tu soies nostre sires te conoist
bien. Ie t epri qe tu ne me temptes pas iesui
pechierres. mes se tu en uerite desirres a
estre sauuee ⁊tu me ueuz ueoir.tu ne me
uerras pas seul a seul.mes entre les autres
euesqes me porras ueoir.Qant ele oi ce ele
ala au plus tost qeele pout a lostel as euesq̃s
⁊se lessa cheoir seur le pauement ⁊prist le
seint home parmi les piez ⁊comenca aplo
rer ⁊getoit poudre seur son chief ⁊cria dur
ement ⁊dist.Beaus sire ensuit ton meste 
⁊ton signor iesucrist qi est pleinz demiseri
corde ⁊aies merci de moi pecheresse ⁊me
fai orendroit crestiene.Je suis pelage pleine
de pechiez parfondetez deperdition laz ⁊pie
ges aames prendre.Jai este delectations des
mortieus deliz ⁊ie deceue ai mainz homes
deceus.or ai grant poor demes mesfez ⁊men
repent ⁊requier que ie soie baptizie.car 
ie croi qe el baptesme serai ie mondee de
toz mes pechiez ⁊eschaperai des meins au
deable qi mauoit deceue:Li euesque ⁊tot
cil qi iluec estoient se merueillierent cou
ment si fole feme se pooit si durement
repentir.Nomnus li euesqes li dist.Noste
decre dient que feme legiere ne doit pas
estre baptizie.se ele ne done seurte qe elle
nenchie iames es granz pechiez.Qant ele
oi ce ele se lessa cheoir aterre derechief ⁊
comenca aplorer ⁊ dist aleuesqe.Setu de
meures amoi baptizier ie pri deu qe tu li
rendes reson de toz mes mesfez.car ia poor
que par la demorance ne renchie es meĩs
au deable.por qoi ietepri qe se tu uieus
auoir part el regne deu qe tu me doinses
le seint baptesme.⁊qe tu pries por moi
qe la male beste cui ie sui eschapee ne me
rauisce.Lors li euesqes nomnus enuoia
aleuesqe dela cite.⁊ li manda qe il uoloit


de cele chose.Et illi manda qe Nostre 
sires lauoit porce enuoie en la cite.car
par les seinz amonestemenz estoit elle
conuertie.⁊li remanda qe illa baptizast
⁊li enuoia une mout preude feme de la
cite qui auoit non romeine porestre sa
marine.Apres ce nomnus fist pelage
confesse ⁊la baptiza.elnon del pere ⁊
del fil ⁊del seint esperit ⁊romeine fu
sa marine.Iluec meismes deuant toz
noirz ses meins lacies seur sa teste uĩt li deables ⁊ co
menca acrier ⁊dist.ha:las qe est ce qe ie
suesfre.Euesqes ne te soffissoit il pas qe
tu mas tolues les ames de .XXX. Milliers
de sarrazinz qe tu as fez croire en ton deu 
⁊renduz par baptesme.Tu mas mespe
rance tolue.ie ne te puis plus soffrir.
maleoiz soit li iorz que tu nasquis por
estre mes auersaires.Apres il dist ape
lage.Que est ce que tu as fet.tu as fet
ausssint come fist iudas. qant ses sires
qili feisoit grant honeur lot fet apostre.
il le uendi ⁊trai aussi as tu fet moi.
Je tauoi honoree ⁊uestue de dras de
soie apierres precieuses ⁊tauoie dou
nees granz richeces ⁊tu mas del tout
lessie.Sa marine li dist que ele se seig
nast ⁊ele se seigna.⁊sosfla au deable en
la chiere ⁊li dist. Deables iete reni ⁊
toutes tes oeuvres car nostre sires ma 
deliuree de ta poeste.Apres ce ele fist
uendre tot ce qe ele auoit.⁊ fist tout do
ner as poures iesucrist.Au diemence a
pres ele sen issi de la cite que onques nus
ne le sot ⁊senala en ierusalem ⁊se mist
en un reclus el mont doliueth ⁊ fist en
tendant ala gent que ele estoit home
⁊serui iluec nostre signor desqua la
mort en uegiles en orissons ⁊ en grs
abstinences.⁊en granz macerations de
son cors.Et qant ele fu trespassee cil
qui lenseuelirent apercurent qe ce es
toit feme ⁊loerent ⁊gloriefierent nos
tre signor qi auoit done afeme si grant ūtu
de si grant abstinence.Ici coumence La


Rome ot un
senat qi ot
non antigo
nus .⁊ estoit
molt boens
hom ⁊cre
moit molt
nostre sig
neur.⁊a
uoit une
feme.haute dame qi auoit non eufrase.
Cele estoit molt bone feme.⁊fesoit molt
de bien por nostre signor.⁊aloit uolenťs
aseinte eglẏse.Il orent une fille.⁊li mis
trent non eufraise aussint ꝯme sa mere.
Antigonus dist un ior asa feme.Dame
ne ses tu qe ceste uie est bries.⁊ nos auõs
gastez nos iorz en uein.gietons nos des
terriens uices qenos ne perdons le ce
lestiel regne.Bien nos soffist une fille
que nos auons.detenons nos liuns
delautre.qe nos puissons estre pur a
ueuc les esluz nostre signor.Qant la da
me oi ce elle ot molt grant ioie ⁊rendi
graces a nostre signor ⁊dist.Beneoiz
soit dex qi ta amene ala conoissance
de uerite.Meintes foiz ai prie nostre
signor de ce mes ie ne le rosai ondes
manifester.Apres ce antigonus de
parti as poures grant partie de son a
uoir ⁊morut en cel an.Il ⁊sa feme
uesquirent ensemble .ii. anz. ⁊
.vi. mois.⁊furent un des anz en continance.
Qant antigonus fu morz:li emperes
fist prometre a la fille a la dame que
ele prenderoit mari un riche bacheler
de rome.⁊ ele nauoit qe v anz:qant
ele otroia le mariage.Apres ce sa me
re lamena en egẏpte ouele auoit gnͣt
terre depar son pere.Qant eles fu
rent en egẏpte.eles trouerent une
abeie de noneins qi estoient molt sei
tes femes.⁊les genz en disoient molt
grant bien. Elles ne beuoient pas de
uin.Lor uiande estoit une foiz leun
autre foi chous.Les unes satenoiẽt


.ii.iorz de mengier les autre .iii. Elles
nauoient nule cure de lor cors.Chascu
ne gisoit seur une heire.⁊lor uesteure
estoit de heire.⁊se aucune cheoit en en
fermete ele neust aide qe de deu. Nules
deles nissoit fors des portes.mes ili a
uoit une portiere qi parloit aceus qi
uenoient defors.Nostre sires fesoit
leenz meins miracles por le seinte c
uersation.Qant eufraise sot la gnͣt
abstinence des seintes uirges ele  ꝑla
alabeesse⁊li dist.Dame ie doing acest
leu por beneicon .xx. liures dor. qe uos
proiez por moi ⁊por ceste orfenine qiest
mafille ⁊por lame son pere.⁊labeesse
li respondi. Nos ne uolons auoir encest
siecle nule terriene chose qe nos ne per
dons le celestiel reigne :mes se tu ueuz
auoir le loier dosfrende. offre cire ou
huile au mostier.Apres dist labelles
a lenfant aussi ꝯme par geu.Pucele 
remandras tu aueuc nos por ueoir
nostre conuersation.⁊la pucele dist.
se ma mere ne sen corrocoit:ie niste
roie iames de ceenz.⁊ labeesse li dist.
aimes nos tu plus qe ton mari ⁊la
pucele dist: il ne me conut onques ne
ie lui.Qant la mere oi ce:ele comen
ca aplorer de pitie ⁊dist.Bele fille als
a lostel que il auesprist ⁊ele dist ali. Je
remanrai aueuc labeesse. ⁊labeesse
li dist: Tu ne puez ceenz remanoir se 
tu ne te uoes a iesucrist.⁊ele dist ou
est iesucrist.⁊labeesse li mostra douce
ment une ẏmage en la semblance
iesucrist.⁊la pucele corut ⁊besa lẏma
ge ⁊dist.ie me ueu a iesucrist.ne ie
nirai plus aueuc ma dame.⁊labeesse
dist. Beaus sire rois des cieus otroie
a ceste pucele qe ele uiue selonc tes co
mandemenz.⁊lors la desuesti de sa ro
be ⁊li uesti robe de nonein.La mere
besa sa fille ⁊issi delabeie.⁊ala par les
uoisins mostiers fesant ses aumosnes
⁊aussint as poures ⁊as orfenins. ⁊ge
unoit toz les iorz desqa uespres.⁊ne


Mengoit se leun non Du chous  Ne
demora gueres que ele reuint en labeie
⁊labeesse lapela ⁊lidist. Eufraise escote
une auision qeie ai ueue enceste nuit.Je
ui antigonam ton baron en grant gloire
Et prioit nostre seignor que il te gardast
de cest monde.Qant eufraise oi ce ele
eut ioie.⁊dist a sa fille:Bele fille prē
toute la substance ton pere ⁊depart
Tout aspoures qenous ⁊il aions
eritage es cieus.⁊ne di pas del linage
le roi.mes fai toi poure enterre qe tu
soies riche es cieus.Dece ⁊dautres cho
ses amonesta ele sa fille ⁊ morut au ti
erz ior.Qant li empereres oi qe sa cou
sine estoit morte.il manda asa fille que
ele sen uenist a son mari.Qant eufrase
la pucele oi ce ele ꝯmenca a sorrire ⁊dist.
Lesserai ie iesucrist ⁊irai a un home qe
uer mengeront qi est hui ⁊demein ne
sera pas. Cele manda par cez meismes
messages a lempereor.qe il departeist as
poures loiaument tote la substance son
pere ⁊sa mere: car ele sestoit donee a ie
sucrist.⁊le uoloit seruir sanz empeece
ment de terrienes choses.Eufrase si
nauoit qe .xii.anz:qant ele comenca
alaborer el seruice nostre signor iesucrist.
Au comencement geuna desqa uespres.
apres comenca ageuner par.ii.iorz.Ele
fesoit tote seule les liz as sereurs.⁊por
toit toz les iorz leue a la cuisine.⁊fesoit
tote seule qanquil auoit leenz afere:La
costume de labeie estoit tele.qe qant.
aucune des sereurs estoit temptee en
sondormant:ele recontoit sa tempta
tion alabeesse.⁊ele prioit porli ⁊li cou
mandoit qe ele meist pierres enson lit
⁊geust sus:tant qe li deables se depar
tesist deli.Eufraise fu temptee une
nuit.⁊ele mist les pierres en son lit.⁊
qant labeesse le sot ele li dist.Por qoi ne
me deis tuta temptation.⁊ie priasce por
toi.tu as comencie a combatre.sostien
forment la bataille qe tu puisses uein
cre.⁊ estre coronee es cieus.Autre foiz


fu temptee Eufraise.que illi estoit Auis
qe ses mariz le uoloit geter fors delabeie.
⁊ele cria si haut qe totes les sereurs sen
esueillierent.⁊labeesse la conforta molt
par douces paroles.Les sereurs amoiēt
molt eufraise.por sa grant obedience.
mes une deles auoit molt grant en
uie uers li.⁊dist meintes fois mal de
li par derriers.Cele dist une foiz que
eufraise uoloit tot ce fere qe labeesse
fesoit:car ele nemengoit qe une foiz
la semeine.⁊uoloit estre abeesse apres
li.Qant labeesse le sot ele chastia cele
⁊li dist.Que ta forfet eufraise:tu seu
le li portes enuie.⁊li uieuz fere lessier
son seint proposement.qe ne te penses
tu qe ele seule fu nee de la lignie le
mpereor. si est si humeliee qe ele te sert
por deu.Un ior ala eufraise au puis:
⁊li deables la fist trebuchier dedens.⁊
ele ꝯmenca a crier iesucrist aide moi.⁊
les sereurs corurent la ⁊le trestrent fors
⁊ ele not onqes point de mal:⁊se seig
na lors ⁊ dist.Tu piesmes deables me
cuides ueintre mes ie te ueinterai.Je
ne soloie porter ala cuisine.qe plein sel
le deue.dore en auant eni porterai.ii.
Eufraise sumelia plus assez delors qe
ele nauoit fet deuant.car ele geunoit
plus.⁊plus ueilloit en orissons.Et
nostre sires fesoit meinz miracles por
li.Une nuit uit labeesse une auision
de li.⁊la reconta as sereurs ⁊lor dist.
Je ui messages qiuindrent qerre eufrai
se:⁊ me distrent.Apele Eufraise ⁊lame
ine deuant deu. ⁊ie lapelai. ⁊alames
ensamble as messages desqua une
porte qui fu ouerte aussitost.Je ne poi
entrer enz.⁊li message presenterent
eufraise a nostre signor.⁊li distrent
uoiz ici ton loier.ici serras tu toz iors
mes.Ceste auision uit labeesse.La
nuit.⁊lendemein morut eufraise.⁊no
stre sires li rendi la corone es cieus que
ele auoit deseruie en terre.Ici cou
mence coment:Antecriz uenra.


